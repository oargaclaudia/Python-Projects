# Laborator 4 - Săptămâna 4

În cadrul laboratorului 4, fiecare student va primi cerințele pentru primul examen parțial. Acesta valorează `30%` din media notelor pe laborator. 

Va trebui să acceptați assignmentul și să încărcați rezolvarea în repository-ul creat astfel.

Pentru rezolvarea cerințelor se recomandă să parcurgeți cursurile, seminarele și laboratoarele de până acum.

În timpul testului puteți folosi orice resurse, dar nu aveți voie să comunicați între voi sau cu terțe persoane și nici să accesați repository-urile de github ale colegilor voștri. 

Să vă asigurați că puteți face share screen și că aveți webcam și microfon funcționale. Fără acestea este posibil să vă fie refuzat accesul la test.

Timpul de lucru va fi de **1 oră și 30 minute**.

Programul se evaluează exact în forma în care este submis pe github la expirarea timpului de lucru.

Orice erori la pornirea programului înseamnă notarea testului cu 1.

Mai jos aveți un exemplu de subiect. Acesta NU este ce veți primi la examen, este doar un model.

--

**La finalul timpului de lucru, încărcați rezolvările pe repository-ul creat prin acceptarea assignment-ului Lab 4, într-un fișier denumit main.py. Puteți folosi fișiere suplimentare dacă doriți, dar programul trebuie să poată fi pornit rulând doar main.py.**

Scrieți un program cu meniu (meniul va conține o opțiune care oprește programul) care suportă operațiile:
1. [1p] Citirea unei liste de float-uri. Citirile repetate suprascriu listele precedente.
2. [2p] Afișarea tuturor numerelor întregi din listă (de exemplu, 3 și 2.0 se consideră întregi).
3. [2p] Afișarea celui mai mare număr divizibil cu un număr citit de la tastatură.
4. [2p] Afișarea tuturor float-urilor ale căror parte fracționară este palindrom.
5. [3p] Afișarea listei obținute din lista inițială în care float-urile cu partea întreagă a radicalului număr prim sunt puse ca string-uri cu caracterele în ordine inversă. 
Exemplu: 
[10.0, 100.0, 12.45, 50.0, 101.2] --> ['0.01', 100.0, '54.21', '0.05', 101.2]

Punctajul pe fiecare cerință se acordă astfel:
-	50% corectitudinea implementării.
-	25% specificații scrise corect (unde se aplică) și denumiri sugestive.
-	25% teste relevante și scrise corect (unde se poate).
